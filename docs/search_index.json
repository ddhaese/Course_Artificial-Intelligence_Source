[
["het-ai-project.html", "Hoofdstuk 2 Het AI Project 2.1 Verloop van een AI project 2.2 Het AI team 2.3 Analyse van het AI project", " Hoofdstuk 2 Het AI Project 2.1 Verloop van een AI project Bij wijze van inleiding, overlopen we nog een aantal concepten uit de cursus AI Principles. We beginnen met het herhalen van de acties die kenmerkend zijn voor een AI project. Samenstellen team Analyse Uitvoering Rapporteren Publiceren Opvolgen In deze cursus zal het de bedoeling zijn om een zo groot mogelijk deel van een AI project te doorlopen, weliswaar zal het gaan om een eenmansteam. Het onderwerp is naar keuze en je zal begeleid worden om een probleemstelling te definiëren. Figuur 2.1: Het schematisch overzicht van het verloop van een AI project. Te beginnen bovenaan, loopt het project in wijzerzin. In een reële situatie wil je proberen de analyse van het project te delen met een multidisciplinair team van ervaringsdeskundigen, ingenieurs, wetenschappers, managers, klanten en andere belanghebbenden. De groep van data-wetenschappers wordt in dit schema als een enkele persoon voorgesteld, maar het kunnen het er dus ook meerdere zijn. Project analyse: Analyse van de probleemstelling Scheiden van afhankelijke en onafhankelijke variabelen Vastleggen performantie criteria Maak beslissingen rond levenscyclus Project uitvoering: Verzamelen van datasets Filteren, opkuisen en samenvoegen Randomiseren Trainen leeralgoritme Instellen hyperparameters Validatie Testen 2.2 Het AI team Net als in andere disciplines heb je er voordeel bij om multidisciplinaire teams te maken. Teams bestaan best uit 3-10-tal leden. Hoe groter de groep, hoe meer overhead. Afhankelijk van de probleemstelling en je eigen skills is het goed om eens na te denken over het betrekken van ingenieurs, wiskundigen, ontwikkelaars, data-wetenschappers, bedrijfsanalisten, klanten en managers. Je hebt dus de technische profielen, de sponsors en, indien verschillend, de vragende partij. Het is belangrijk dat iedereen vanaf het begin betrokken wordt en tijdens vergaderingen voldoende inspraak krijgt. 2.3 Analyse van het AI project Het is belangrijk je als datawetenschapper ervan te vergewissen dat het probleem kristalhelder is. Er worden nog te veel AI projecten opgestart die er in feite geen zijn. De onderstaande vragen moeten je helpen bij het beslissen om een opdracht te aanvaarden of niet. Is het probleem duidelijk en ondubbelzinnig? Gaat het wel om een AI/ML probleem? Wat wil men precies dat de computer aangeleerd wordt? Valt er iets te voorspellen? Kan men redelijkerwijs aannemen dat er een verborgen patroon bestaat? Zijn de data beschikbaar? ZOlang de datawetenschapper de data niet te zien heeft gekregen, is het veiliger om geen uitspraken te doen rond de haalbaarheid van het project. Een belangrijk aspect van de analyse is het onderscheid maken tussen de afhankelijke en onafhankelijke variabelen (details zie Leren uit data). Deze termen dekken trouwens meteen de lading en zijn wat dat betreft beter dan andere Engelstalige termen zoal features en labels. Hieronder staat een uitgewerkt voorbeeld van hoe je dit onderscheid kunt maken. Daarna wordt er een oefening voorgesteld. "]
]
